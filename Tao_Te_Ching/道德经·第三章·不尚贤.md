## 不尚贤

### 原文

不尚賢。使民不爭。不貴難得之貨。使民不為盜。不見可欲。使心不亂。

是以聖人之治。虛其心。實其腹。弱其志。強其骨。

常使民無知無欲。使天知者不敢為也。

為無為。則無不治。

### 注釋

不尚賢<sub>賢一解爲賢人。一解賢者財帛多也</sub>。使民不爭<sub>若解賢爲賢人。則爲上不崇賢。則下不以爲賢爲任。爭而爲之。若解賢爲財帛多。則爲不求富。民不爲爭也。</sub>。不貴難得之貨。使民不為盜。不見可欲。使心不亂。是以聖人之治。虛其心。實其腹。弱其志。強其骨<sub>所謂虛心則不爭。實腹則不爲亂。弱志則不知進。強骨則爲國戰。</sub>。常使民無知無欲。使天知者不敢為也<sub>使夫知當爲動詞。不敢弗為而已章句無弗字。有無其義之別甚矣。或斷爲使夫知者不敢爲。解爲奸詐之人不逞其知。使民妄動。則治已。或斷爲使夫知不敢。弗爲而已。解爲使民知爭盜之禍。不敢爲之。則治已。</sub>。為無為。則無不治。

古時民衆必從上之所欲。是故上欲東則東。欲西則西。若使王不尚賢人。則下不以賢爲己任。故民瞢必從上也。此可以也哉。民智不啓何以定。民心讒上何以進。是故此不可取也。民爭。故當啓其智以定。民盜。故當富其家以進。民智昏昏。則民不知所從。民心各異。則民不之所進。或曰。民智昏方可令其行。此非謬邪。假令天下民智皆昏昏。而上之智獨清。焉知上必利天下人邪。民智啓以直上。民心一以進下。

然人也。必群。群必有上。有上必有法。有法必利己。焉有為法而不利己之例也。人也。利己之心生而有。是故老子以爲不啓民智。不實民腹。使民終日奔波不慮他事。則各自相安。所謂鷄犬相聞。老死不相往來是也。



